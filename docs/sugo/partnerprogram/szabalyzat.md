---
sidebar_position: 6
---

# Szabályzat

A Hello WP! partnerprogram lehetőséget ad mindenki számára, hogy egy partnerlinken keresztül anyagi ráfordítás nélkül, pénzt kereshessen az interneten. A Partnerprogramhoz való csatlakozás jelentkezés és előzetes jóváhagyás után
lehetséges. A Partnerprogram központi felülete a https://hellowp.io/hu/helloconsole/beveteleid/ oldalon érhető el.

### Regisztráció

A Partnerprogramban való részvételhez előbb regisztrálni kell a https://hellowp.io/hu/partnerprogram/ oldalon keresztül. A beküldött adatokat az adatvédelmi
tájékoztatóban foglaltak szerint kezeljük.

### Partnerlink – cookie alapú

A pénzkereséshez szükséges Partnerlinket (követőkód) a jelentkezés jóváhagyása után azonnal aktiváljuk és a regisztrált Partner rendelkezésére bocsátjuk. A Partnerlink a
https://hellowp.io/hu domainhez bármilyen módon kapcsolható. Például: irányulhat landing oldalra, termékre, kategóriára és bármilyen aloldalra. A Partnerlink célja az, hogy a generált/közvetített vásárlások utáni jutalékot a Partnerlink alapján megfelelő Partnernek írjuk jóvá. Amennyiben valaki a Partner által generált partnerlinkre kattint, akkor a számítógépén egy cookie kerül elhelyezésre, így ha akár akkor
is jóváírjuk a jutalékot, ha később történik a vásárlás, mivel a cookie alapján azonosíthatóvá válik az érdeklődő. Kivéve, ha az érdeklődő törli a számítógépére mentett cookie-kat.

### Partnerprogram kezelőfelület (admin)

A regisztráció során megadott adatokkal bármikor elérhető a partnerprogram
kezelőfelület. A nap 24 órájában követhető/elérhető a kattintási és konverzió statisztika, bannerek, kuponok stb…

### Bannerek és reklámok

A Partnerprogram kezelőfelületen található bannerek szabadon felhasználhatóak, átszerkeszthetőek. Fontos, hogy amikor kihelyezed a bannert, akkor figyelj a követőkódodra.

### Elszámolás, jutalék és százalékok

Egyedülálló módon, 30%-ot fizetünk a partnernek minden generált és kifizetett vásárlás után, amennyiben elérte a partner összbevétele az 50.000 Ft-ot. Az 50.000 Ft-os határig 20%-ot fizetünk.

:::success Újdonság
Az ismétlődő, előfizetéses konstrukcióban értékesített után is fizetünk 30%-ot amennyiben elérte a partner összbevétele az 50.000 Ft-ot. Az 50.000 Ft-os határig 10%-ot
fizetünk az ismétlődő termékek után (havonta, vagy évente).
:::

A jutalék akkor kerül jóváírásra, amikor a vásárlás után a teljes fizetendő vételár megérkezik és elszámolásra kerül. Bankkártyás vásárlás esetében ez azonnal megtörténik, átutalással történő vásárlás esetén pedig
az összeg számlánkra történő beérkezésekor. A folyamatban levő tranzakciókra vonatkozó és a kifizetésre váró, már jóváírt jutalékok összege megtekinthető a Partnerprogram kezelőfelületen. A Hello WP! tulajdonosa semmiféle
korlátot nem állít a megszerezhető jutalékkal szemben mindaddig, amíg annak megszerzése bizonyíthatóan nem károkozás céljából történik.

A jutalék kifizetését a partnernek kérni kell, mely kifizetése
átutalással
történik. A kifizetést a https://hellowp.io/hu/helloconsole/beveteleid/
oldalon keresztül kérheted.

## Kifizetési módok:

### Banki átutalás

A jóváírások, a jutalékok, a kifizetések folyamatos monitoring alatt állnak. Bármilyen, a rendszerrel szembeni károkozás vagy jogtalan előny illetve vagyongyarapodás céljából történő manipuláció, cselekmény, próbálkozás esetén a Partnerprogram szervezője
fenntartja a jogot a jóváírások és kifizetések azonnali felfüggesztésére, kivizsgálására és szükség esetén a vétkes Partner azonnali kizárására. A döntése ellen fellebbezésnek és jogorvoslatnak helye nincs.

**Nem fizetünk jutalékot, ha** 
* saját partnerlinkeden keresztül vásárolsz (erre külön figyelőrendszerünk van) 
* törvénytelen módon (például SPAM) terelsz látogatókat a partnerlinkedre.